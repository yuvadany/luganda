 1 Omusirusiru ayogedde mu mutima gwe nti Siwali Katonda. Bavunze, bakoze ebikolwa eby'obugwagwa; Siwali akola obulungi. 
2 Mukama yatunuulira ng'ayima mu ggulu abaana b'abantu, Okulaba nga waliwo abaategeera, Abaanoonya Katonda. 
3 Bonna bakyamye; boonoonese empitambi wamu; Siwali akola obulungi, newakubadde n'omu. 
4 Bonna abakola obutali butuukirivu tebalina magezi? Abalya abantu bange nga bwe balya emmere, So tebakoowoola Mukama. 
5 Eri baalina obuti bungi : Kubanga Katonda ali mu mirembe gy'abatuukirivu. 
6 Mukwasa ensonyi okuteesa kw'omwavu, Kubanga Mukama kye kiddukiro kye: 
7 Singa obulokozi bwa Isiraeri buvudde mu Sayuuni! Mukama bw'alizzaayo obusibe obw'abantu be, Yakobo n'alyoka asanyuka, Isiraeri alijaguza.          


