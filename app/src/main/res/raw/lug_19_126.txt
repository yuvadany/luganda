 1 Mukama bwe yazza nate obusibe bwa Sayuuni, Ne tufaanana ng'abo abaloota. 
2 Akamwa kaffe ne kalyoka kajjula enseko, N'olulimi lwaffe okuyimba: Ne balyoka boogerera mu mawanga Nti Mukama abakoledde ebikulu. 
3 Mukama atukoledde ebikulu; Kyetuvudde tusanyuka. 
4 Ozze nate obusibe bwaffe, ai Mukama, Ng'emigga mu bukiika obwa ddyo. 
5 Abasiga nga bakaaba amaziga balikungula nga basanyuka. 
6 Newakubadde nga yagenda ng'akaaba, ng'atwala ensigo; Alidda nate n'essanyu, ng'aleeta ebinywa bye.          


