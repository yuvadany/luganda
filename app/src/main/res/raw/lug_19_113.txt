 1 Mumutendereze Mukama. Mutendereze, mmwe abaddu ba Mukama, Mutendereze erinnya lya Mukama. 
2 Erinnya lya Mukama lyebazibwenga Okuva leero okutuusa emirembe gyonna. 
3 Okuva mu buvanjuba okutuuka mu bugwanjuba Erinnya lya Mukama ligwana okutenderezebwanga. 
4 Mukama ali waggulu okusinga amawanga gonna, N'ekitiibwa kye okusinga eggulu. 
5 Ani afaanana nga Mukama Katonda waffe, Alina entebe ye waggulu. 
6 Eyeetoowaza okutunuulira Ebiri mu ggulu ne mu nsi? 
7 Ayimusa omwavu mu nfuufu, Agolokosa omunafu mu lubungo; 
8 Amutuuze wamu n'abalangira, Wamu n'abalangira ab'abantu be. 
9 Atuuza mu nju omukazi omugumba, N'amusanyusa ng'amuzaazizza abaana. Mumutendereze Mukama.          


