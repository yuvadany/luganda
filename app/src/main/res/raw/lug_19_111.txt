 1 Mumutendereze Mukama. Neebazanga Mukama n'omutima gwange gwonna, Mu kibiina eky'abatuukirivu abateesa, ne mu kkuŋŋaaniro. 
2 Emirimu gya Mukama mikulu, Ginoonyezebwa abo bonna abagisanyukira. 
3 Omulimu gwe gwa kitiibwa, gwa bukulu: N'obutuukirivu bwe bubeerera enurembe gyonna. 
4 Ajjukizizza emirimu gye egy'ekitalo: Mukama wa kisa, ajjudde okusaasira. 
5 Awa emmere abo abamutya: Anajjukiranga endagaano ye emirembe gyonna. 
6 Alaze abantu be obuyinza obw'emirimu gye, Ng'abawa obusika obw'amawanga. 
7 Emirimu egy'emikono gye ge mazima n'omusango; Ebiragiro bye byonna binywera. 
8 Biteekebwawo emirembe n'emirembe, Bikolebwawo mu mazima n'obutuukirivu. 
9 Yawa abantu be okununulwa; Yalagira endagaano ye emirembe gyonna: Erinnya lye ttukuvu, lya kitiibwa. 
10 Mu kutya Mukama amagezi mwe gasookera; Balina okutegeera okulungi bonna abakola bwe batyo; Ettendo lye libeerera emirembe gyonna.          


